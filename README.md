# Εφαρμογή εγγραφής εθελοντών 

## Σκοπός και στόχοι 

Σκοπός της εφαρμογής είναι η διευκόλυνση των ενδιαφερομένων να εγγραφούν στον κατάλογο των εθελοντών για τη διεξαγωγή της εκλογικής διαδικασίας και γενικότερα για τη συμμετοχή τους στην δημιουργία του νέου φορέα. 
Η συλλογή των δεδομένων που αφορούν τους εθελοντές θα εξυπηρετήσει τις κατά τόπους Επιτροπές Εμπιστοσύνης (ΕΕμπ) ώστε να οργανώσουν τη δουλειά τους.


## 1. Γενική περιγραφή και εξυπηρετούμενη  λειτουργικότητα  
Πρόκειται για web δημόσια εφαρμογή που απευθύνεται στο πλατύ κοινό και καλεί/διευκολύνει τους ενδιαφερομένους να εγγραφούν εθελοντές για το εγχείρημα της εκλογής προέδρου του νέου φορέα αλλά και για αυτή καθαυτή τη δημιουργία νέου φορέα.
Θεωρείται εκ των ουκ άνευ ότι ο ενδιαφερόμενος είναι εγγεγραμμένος στον ΕΕΚ, κατά συνέπεια η πρώτη επαφή του με την εφαρμογή γίνεται για να πιστοποιηθεί η ιδιότητά του αυτή.  Ακολουθούν οι υπόλοιπες απαιτούμενες ταυτοποιήσεις όπως θα περιγραφούν και ένα σύντομο ερωτηματολόγιο που εξυπηρετεί εσωτερικές διαδικασίες των διοργανωτών και του φορέα.

## 2. Λειτουργικότητα 
Ο επισκέπτης εισέρχεται σε μία οθόνη της οποίας προηγείται το κείμενο/κάλεσμα.
### Βήμα 1ο : ταυτοποίηση με τον ΕΕΚ
Προηγείται όλων η δήλωση σε “τσεκ” πεδίο του επισκέπτη ότι εξουσιοδοτεί την εφαρμογή να αναζητήσει στο “Μάθε που ψηφίζεις” τα στοιχεία του”
Ο χρήστης καλείται να ακολουθήσει τα βήματα της λειτουργικότητας του “μάθε που ψηφίζεις” και να αναζητήσει τον εαυτό του.
Οταν η εφαρμογή δεν επιστρέψει εγγραφή η όλη διαδικασία αποτυγχάνει και εμφανίζεται το μήνυμα “Δεν υπάρχει σχετική εγγραφή στον εκλογικό κατάλογο”.
Εφόσον ο επισκέπτης βρεθεί στον ΕΕΚ έχει την επιλογή είτε να επιστρέψει είτε να προχωρήσει στο “Επόμενο βήμα”.
Στο σημείο αυτό η εφαρμογή ελέγχει εάν ο συγκεκριμένος ΕΕΑ υφίσταται στο σύνολο των δεδομένων της οπότε ο επισκέπτης έχει ήδη ξαναγραφτεί. Εμφανίζει σχετικό μήνυμα.

### Βήμα 2ο Λοιπές ταυτοποιήσεις 
Ο ενδιαφερόμενος καλείται να ταυτοποιηθεί επιβεβαιώνοντας τη διεύθυνσή του ηλεκτρονικού ταχυδρομείου.
Η εφαρμογή ελέγχει την περίπτωση που το ίδιο e-mail έχει ξαναχρησιμοποιηθεί.  Στην περίπτωση αυτή απαγορεύει την εγγραφή άλλως  συνεχίζει .
Ακολούθως
Ο ενδιαφερόμενος καλείται να ταυτοποιηθεί επιβεβαιώνοντας το κινητό του τηλέφωνο.
Η εφαρμογή ελέγχει την περίπτωση που ο ίδιος αριθμός κινητού έχει ξαναχρησιμοποιηθεί.
Στην περίπτωση αυτή απαγορεύει την εγγραφή άλλως συνεχίζει..
Ακολούθως
Ο ενδιαφερόμενος καλείται να δηλώσει τη διεύθυνση κατοικίας του και να προχωρήσει στο επόμενο βήμα.

### 3ο Βήμα : Ερωτηματολόγια 
Ο ενδιαφερόμενος καλείται να συμπληρώσει ένα ερωτηματολόγιο της κατωτέρω μορφής.
Οι απαντήσεις είναι προαιρετικές.
Παρακαλούμε να αυτοαξιολογηθείτε απαντώντας στις παρακάτω ερωτήσεις. Οι απαντήσεις χρειάζονται μόνο για να σας ανατεθεί κάτι που να σας αρέσει και να μπορείτε να το φέρετε σε πέρας. 

• Είστε εξοικειωμένη/ος με τους Η/Υ; (κλίμακα 0-10)
όπου 0 = δεν έρχομαι ποτέ σε επαφή και 10 = οι υπολογιστές είναι το επάγγελμά μου
0

• Είστε εξοικειωμένη/ος με τις οθόνες αφής; (κλίμακα 0-10)
όπου 0 = μου είναι αδύνατον να χειριστώ οθόνη αφής 
και 10 = μπορώ να αναζητήσω ένα όνομα στο ΜΑΘΕ ΠΟΥ ΨΗΦΙΖΕΙΣ σε λιγότερο από 30 ''
0

• Είστε εξοικειωμένη/ος με το πληκτρολόγιο; (κλίμακα 0-10)
όπου 0 = δεν χρησιμοποιώ ποτέ πληκτρολόγιο 
και 10 = μπορώ να αναζητήσω ένα όνομα στο ΜΑΘΕ ΠΟΥ ΨΗΦΙΖΕΙΣ σε λιγότερο από 30''
0

• Χειρίζεστε με άνεση απλές εφαρμογές στο κινητό; (κλίμακα 0-10)
κλίμακα από 0 έως 10 όπου 0 = δεν έχω καμία εξοικείωση και 10 = δεν μου αντιστέκεται καμία εφαρμογή στο κινητό μου
0

• Είστε οργανωτικός τύπος; (κλίμακα 0-10)
όπου 0 = τα περιμένω όλα από τους άλλους και 10 = μπορώ να οργανώσω ένα συνέδριο για τις φάλαινες χωρίς καμία βοήθεια
0

• Δημιουργείτε εύκολα καλή σχέση με τους ανθρώπους; (κλίμακα 0-10)
όπου 0 = κατοικώ μόνη/μόνος στην κορυφή ενός βουνού
και 10 = μπορώ να ανοίξω κουβέντα με τον οποιονδήποτε, οπουδήποτε για όποιο θέμα νάναι.
0

• Θέλω να συμβάλλω στο νέο φορέα της κεντροαριστεράς:
Θέλω να συμβάλω στην οργάνωση και διεξαγωγή των εκλογών του νέου φορέα της κεντροαριστεράς.
Στην επεξεργασία τεκμηριωμένων προτάσεων πολιτικής σε εθνικό επίπεδο
Στην επεξεργασία τεκμηριωμένων προτάσεων πολιτικής για την τοπική αυτοδιοίκηση
Την συμμετοχή σε δράσεις γύρω από θέματα που αφορούν την πόλη μου ή/και την εργασία μου

Τέλος ο ενδιαφερόμενος δηλώνει σε “τσεκ” πεδίο ότι επιτρέπει στην Επιτροπή να διατηρήσει και αξιοποιήσει τα προσωπικά του δεδομένα, όσα περιλαμβάνονται στην περιγραφείσα οθόνη.


Η όλη διαδικασία κλείνει με εμφάνιση ευχαριστηρίου μηνύματος στην οθόνη και αναφορά του κωδικού εγγραφής.
E-mail με το ίδιο περιεχόμενο αποστέλλεται στον ενδιαφερόμενο.

## 3. Υποστηρικτικές λειτουργίες 
Η εφαρμογή ενημερώνει υποστηρικτική βάση δεδομένων όπου φυλάσσονται όλες οι πληροφορίες που έχει δηλώσει ο χρήστης.
Η εφαρμογή είναι σε θέση να παράγει αναφορές με διάφορα κριτήρια που εξυπηρετούν τις οργανωτικές ανάγκες  όπως αυτές θα περιγραφούν στη βασική ανάλυση.

